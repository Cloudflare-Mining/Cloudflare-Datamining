<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2021/03/image6-23.png" class="kg-image"></figure>
	<p>Cloudflare <a href="https://www.cloudflare.com/th-th/waf/" target="_blank">เว็บแอปพลิเคชันไฟร์วอลล์ (WAF)</a> บล็อกภัยคุกคามทางไซเบอร์มากกว่า 57 พันล้านรายการต่อวัน ซึ่งนั่นหมายถึงการร้องขอ HTTP ที่ถูกบล็อกไปกว่า 650,000 การร้องขอต่อวินาที โค้ดต้นฉบับที่ใช้กรองการรับส่งข้อมูลนี้เขียนโดย CTO ของ Cloudflare ในปัจจุบัน และ WAF นี้ได้รับรางวัลมากมายนับแต่นั้นมา รวมถึง<a href="https://www.cloudflare.com/th-th/gartner-mq-waf-2020/" target="_blank">การทำคะแนนในด้านความสามารถในการทำงานของ WAF ได้สูงที่สุดใน Gartner Magic Quadrant ประจำปี</a></p>
	<p>เนื่องจากเราให้ความสำคัญกับการเปลี่ยนโค้ดเมื่อโค้ดนั้นไม่สามารถบำรุงรักษาได้ ประสิทธิภาพการทำงานไม่เพียงพอ หรือไม่สามารถปรับขยายได้ดังที่เคยอีกต่อไป เราจึงเขียนส่วนสำคัญของ Cloudflare stack ขึ้นใหม่อยู่เสมอ ซึ่งเป็นสิ่งที่จำเป็นอย่างยิ่งเนื่องจากการเติบโตอย่างมหาศาลของเราโดยทำให้โซลูชันของเมื่อวานนั้นไม่สามารถทำงานได้ เราพยายามเปลี่ยนโค้ด <a href="https://www.youtube.com/watch?v=nlt4XKhucS4" target="_blank">LuaJIT ดั้งเดิมที่จอห์นเขียนขึ้นด้วยโค้ดใหม่ </a>ซึ่งเขียนด้วยภาษา Rust ร่วมกับ UI ที่ปรับปรุงใหม่มาระยะหนึ่งแล้ว</p>
	<p>และในขณะนี้ เรารู้สึกตื่นเต้นมากที่จะได้ประกาศเปิดตัว Cloudflare เว็บแอปพลิเคชันไฟร์วอลล์ใหม่</p>
	<p>เริ่มตั้งแต่วันนี้ บัญชีที่สร้างขึ้นใหม่บน Cloudflare จำนวน 10% จะได้รับสิทธิ์ในการเข้าใช้งาน WAF ใหม่ทุกครั้งที่มีการเพิ่มโซนแผน Pro หรือสูงกว่า เปอร์เซ็นต์ดังกล่าวจะเพิ่มขึ้นเป็นบัญชีใหม่ 100% ตลอดเดือนเมษายน หลังจากนั้นจะเริ่มดำเนินการย้ายข้อมูลสำหรับลูกค้าเดิม โดยลูกค้าองค์กรสามารถย้ายข้อมูลก่อนกำหนดได้โดยติดต่อทีมบัญชีขององค์กร</p>
	<h3 id="-">สิ่งที่มีการเปลี่ยนแปลง</h3>
	<p>เว็บแอปพลิเคชันไฟร์วอลล์ (WAF) เป็นองค์ประกอบหลักของแพลตฟอร์ม Cloudflare ในฐานะที่เป็นหนึ่งในผลิตภัณฑ์ที่มีการใช้งานมากที่สุดในพอร์ตโฟลิโอ เราจึงได้รับคำติชมและประสบการณ์มากมายจากการใช้งานในวงกว้าง ซึ่งช่วยชี้แนะเราในการวนซ้ำครั้งสำคัญครั้งนี้ WAF ใหม่จะนำมาซึ่ง:</p>
	<ul>
		<li><em><strong>การเรียกดูกฎและการกำหนดค่าที่ดียิ่งกว่าเดิม</strong> </em>- การใช้งานที่ง่ายเพียงแค่คลิกเดียวโดยไม่ต้องสูญเสียเครื่องมือระดับสูง: การกรองขั้นสูง, การแก้ไขแบบหลายรายการ, การใช้แท็กกฎ, และอื่น ๆ รวมถึงการเปิดใช้งานกฎ WordPress ทั้งหมด, การตั้งค่า Cloudflare Managed Rule ต่าง ๆ ให้กับ LOG หรือการค้นหาว่ากฎใดที่ไม่ทำงานนั้นเป็นเรื่องที่แสนง่าย</li>
		<li><em><strong>เอ็นจิ้นการจับคู่ใหม่</strong></em> - เขียนขึ้นด้วยภาษา Rust และรองรับซินแทกซ์ <a href="https://blog.cloudflare.com/how-we-made-firewall-rules/">wirefilter</a> ซึ่งเป็นซินแทกซ์เดียวกับที่กฎไฟร์วอลล์แบบกำหนดเองใช้ เอ็นจิ้นนี้จะช่วยให้เราทำการใช้งานกฎที่ผ่านการจัดการแล้วได้รวดเร็วขึ้น และยังมีความสามารถในการขยายไปสู่ระดับถัดไปได้โดยการอนุญาตให้ทำการใช้งานตัว WAF บนการรับส่งข้อมูลที่มากขึ้น ซึ่งทั้งหมดจะเกิดขึ้นพร้อมกับการปรับปรุงประสิทธิภาพและความปลอดภัย</li>
		<li><em><strong>ชุดกฎแบบปรับปรุงใหม่</strong> - </em>WAF ใหม่มาพร้อมกับชุดกฎแบบปรับปรุงใหม่ที่สามารถควบคุมสถานะกฎแบบแยกออกจากการดำเนินการได้ดียิ่งขึ้น รวมถึงปรับปรุง Cloudflare OWASP Core Ruleset โดยอิงจาก OWASP Core Ruleset (v3.3 ณ เวลาที่เขียน) เวอร์ชันล่าสุด ซึ่งจะช่วยเพิ่มความระแวดระวังและปรับปรุงอัตราผลบวกเท็จเมื่อเทียบกับเวอร์ชันปัจจุบัน</li>
		<li><em><strong>การกำหนดค่าส่วนกลาง</strong> - </em>ทำการใช้งานการกำหนดค่าเดียวกันไปทั่วทั้งบัญชีของคุณ จัดกลุ่มกฎให้เป็นชุดกฎและใช้ความสามารถในการทำเป็นเวอร์ชัน native และความสามารถในการย้อนเวอร์ชันกลับคืน</li>
	</ul>
	<p>รายการด้านบนเป็นเพียงส่วนเล็ก ๆ น้อย ๆ ของสิ่งที่เรารู้สึกตื่นเต้น ซึ่งแต่ละประเด็นสมควรที่จะมีโพสต์ของตนเอง ซึ่งนี่คือไฮไลท์บางส่วน</p>
	<h3 id="--1">การเรียกดูกฎและการกำหนดค่าที่ดีขึ้น</h3>
	<p>Cloudflare Managed Ruleset ซึ่งรวมถึงกลุ่ม Cloudflare Specials1 เป็นหนึ่งในองค์ประกอบหลักของ WAF ในกลุ่มนี้จะมีกฎหลายร้อยข้อที่ Cloudflare จัดเตรียมและดูแลอยู่ โดยในการกำหนดค่าเริ่มต้น เรามุ่งหวังที่จะได้อัตราผลบวกเท็จที่ต่ำอย่างยิ่ง ควบคู่ไปกับการมอบแนวฐานความปลอดภัยที่ดียิ่งให้กับทุกเว็บแอปพลิเคชัน และเพื่อความปลอดภัยที่ดีที่สุด คุณควรเปิดใช้กฎให้มากที่สุด ซึ่งหมายความว่าในบางครั้ง คุณอาจจำเป็นต้องเจาะลึกลงในรายละเอียดและปรับแต่งพฤติกรรมของชุดกฎตามการใช้งานเบื้องลึก</p>
	<p>ด้วย WAF ใหม่ เราต้องการความมั่นใจว่าการเปิดใช้งาน Managed Ruleset นั้นสะดวกด้วยเพียงคลิกเดียวโดยการกำหนดค่าเริ่มต้นไว้ให้ แต่ยังคงให้ประสบการณ์การกำหนดค่าที่ดียิ่งกว่าสำหรับผู้ที่สนใจจะทำ</p>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2021/03/image8-5.png" class="kg-image" alt="The new WAF UI. One click to turn on the Cloudflare Managed Ruleset and the Cloudflare OWASP ModSecurity Core Ruleset.">
		<figcaption>WAF UI ใหม่ คลิกเพียงหนึ่งครั้งเพื่อเปิด Cloudflare Managed Ruleset และ Cloudflare OWASP ModSecurity Core Ruleset</figcaption>
	</figure>
	<p>วันนี้ ในการเปิดใช้ Cloudflare Managed Ruleset คุณต้องเปิดใช้งานสวิตช์ WAF ส่วนกลางและกำหนดค่ากลุ่มกฎที่เป็นประโยชน์ต่อคุณ กลุ่มกฎสิบกลุ่ม ซึ่งรวมไปถึง WordPress, Joomla, PHP และอื่น ๆ ในลักษณะเดียวกันจะปรากฏขึ้นโดยตรงบนหน้าเพจด้วยการสลับการเปิด/ปิด ซึ่ง UI นี้ไม่อนุญาตให้การกรองหรือการกำหนดค่ากฎภายในกลุ่มทำได้ง่ายจนเกินไป จนไม่มีการตรวจสอบกฎไปทีละข้อ</p>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2021/03/image4-49.png" class="kg-image" alt="The current (old) Managed Ruleset WAF UI. Clicking on a group displays a list of rules in each group.">
		<figcaption>UI ของ Managed Ruleset WAF UI ปัจจุบัน (ของเดิม) การคลิกที่กลุ่มจะแสดงรายการกฎในแต่ละกลุ่ม</figcaption>
	</figure>
	<p>แม้ว่า UI จะเรียบง่าย แต่ก็ไม่อนุญาตให้ดำเนินงานทั่วไปอย่างรวดเร็ว เช่น ให้แสดงกฎทั้งหมดที่ปิดอยู่หรือแสดงกฎทั้งหมดในการลดความเสี่ยงต่อการโจมตีแบบ<em> XSS</em> ในปัจจุบันนั้น ระบบจะแสดงกฎทั้งหมดในตารางเดียว แต่จะมีการกรองตามสถานะของกฎ การดำเนินการ และแท็กซึ่งสามารถทำได้เพียงคลิกเดียว อีกทั้งจะใช้แท็กกฎแทนกลุ่ม ซึ่งกฎอาจมีแท็กตั้งแต่หนึ่งแท็กขึ้นไป ทำให้ระบบมีความยืดหยุ่นมากขึ้น โดยเราจะใช้แท็กสำหรับ:</p>
	<ul>
		<li>กำหนดว่ากฎนั้นสามารถใช้กับส่วนประกอบซอฟต์แวร์เฉพาะได้หรือไม่</li>
		<li>การกำหนดเวกเตอร์การโจมตี (เช่น XSS, SQLi, RCE)</li>
		<li>การกำหนดกฎเกณฑ์เฉพาะสำหรับ CVE</li>
	</ul>
	<p>ข้อสุดท้าย เราอนุญาตให้มีการควบคุมการแก้ไขแบบหลายรายการ นอกเหนือจากการควบคุมกฎข้อเดียวแบบเรียง เพื่อให้สามารถเปลี่ยนแปลงการกำหนดค่าตามกรณีการใช้งานเฉพาะได้รวดเร็วขึ้น</p>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2021/03/image3-43.png" class="kg-image">
		<figcaption>The new WAF ruleset browser. Bulk options, tags and filtering components in one place.<span class="-mobiledoc-kit__atom">‌‌</span></figcaption>
	</figure>
	<p>เบราว์เซอร์ของชุดกฎ WAF ใหม่ ส่วนประกอบตัวเลือกหลายรายการ แท็ก และการกรองในที่เดียว‌‌</p>
	<p>เนื่องจากเราคาดว่าจำนวนกฎที่มีให้ใช้งานจะเพิ่มมากขึ้น และจะมีผู้ใช้ที่จะกำหนดค่าแบบกำหนดเองจำนวนมากขึ้น เราจึงได้เพิ่มหน้าจอตรวจสอบเมื่อทำการใช้งานการเปลี่ยนแปลงการกำหนดค่า จากหน้าจอนี้ คุณสามารถดูการเปลี่ยนแปลงจากค่าเริ่มต้นได้อย่างง่ายดาย และสามารถเลือกเปลี่ยนค่ากลับไปได้</p>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2021/03/image5-34.png" class="kg-image" alt="Ruleset deployment review screen. From here you can review any custom configuration overrides from defaults.">
		<figcaption>หน้าจอตรวจสอบการปรับใช้ Ruleset จากหน้าจอนี้ คุณสามารถตรวจสอบการกำหนดค่าแบบกำหนดเองที่แทนที่จากค่าตั้งต้นได้</figcaption>
	</figure>
	<h3 id="--2">เอ็นจิ้นการจับคู่ใหม่</h3>
	<p>Cloudflare WAF ปัจจุบันที่รับผิดชอบการดำเนินการ Managed Ruleset แล้วนั้นเขียนด้วยภาษา LuaJIT และทำงานในฐานะโมดูล NGINX ดังนั้น ซินแทกซ์ของกฎจึงเป็นไปตามซูเปอร์เซ็ตของซินแทกซ์ที่ <a href="https://github.com/SpiderLabs/ModSecurity" target="_blank">ModSecurity</a> ใช้ โดยจะมีคุณลักษณะเพิ่มเติมเฉพาะสำหรับการใช้งาน Cloudflare</p>
	<p>ในการย้ายไปยังเอ็นจิ้นใหม่ เรามีจุดมุ่งหมายให้เกิด:</p>
	<ul>
		<li>สภาพแวดล้อมที่ปลอดภัยกว่า ดีกว่า และมีประสิทธิภาพมากกว่าซึ่งสอดคล้องกับเทคโนโลยีอื่น ๆ ที่ใช้งานอยู่ใน Cloudflare</li>
		<li>ให้ผู้ใช้ได้สัมผัสความสามารถในการกรองและการจับคู่ที่ดียิ่งกว่าเดิมเป็นอย่างมากเพื่อความยืดหยุ่นในการใช้งานและการจัดการข้อยกเว้นที่ง่ายขึ้น</li>
		<li>คุณลักษณะผลิตภัณฑ์แบบครบวงจรที่กำหนดได้โดยการใช้ซินแทกซ์ wirefilter เป็นพื้นฐานสำหรับ Managed Ruleset</li>
	</ul>
	<p>ประเด็นสุดท้ายนี้มีความสำคัญอย่างยิ่งไม่เพียงแต่สำหรับเราเท่านั้น แต่รวมไปถึงผู้ใช้ของเราด้วย เนื่องจากซินแทกซ์นี้มีการใช้งานอยู่แล้วใน<a href="https://developers.cloudflare.com/firewall/" target="_blank">กฎไฟร์วอลล์</a>แบบกำหนดเองของเรา และยังใช้ในไลบรารี Rust พื้นฐานเดียวกันเพื่อดำเนินการตัวกรองด้วย!</p>
	<p>เอ็นจิ้นใหม่นี้ที่ทำงานด้วย <a href="https://www.rust-lang.org/" target="_blank">Rust</a> ซึ่งเราได้เคยพูดถึงความชื่นชอบในตัวของมันใน <a href="https://blog.cloudflare.com/tag/rust/">Blog นี้ไปแล้ว</a> และเรายังกำลังทำงานต่อไปเพื่อให้มั่นใจว่าการใช้งานใหม่นี้ไม่เพียงแต่มาพร้อมกับการปรับปรุงด้านความปลอดภัยเท่านั้น แต่ยังมีการปรับปรุงในด้านความเร็วอีกด้วย โดยเราจะพูดถึงรายละเอียดเฉพาะใน Blog ที่จะโพสต์ในอนาคต</p>
	<h3 id="-cloudflare">อัปเดตชุดกฎ<strong> Cloudflare</strong></h3>
	<p>ชุดกฎ Cloudflare ที่อัปเดตใหม่และย้ายไปใช้งานกับ WAF ใหม่ ส่วนที่น่าจับตามองคือ ตอนนี้ชุดกฎใช้ซินแทกซ์ wirefilter และสถานะของกฎที่แยกออกจากการทำงานของกฎแล้ว ซึ่งจะช่วยให้คุณสามารถกำหนดค่าของทั้งสองกรณีแยกกันได้</p>
	<p>อีกทั้ง Cloudflare OWASP Core Ruleset ยังได้รับการอัปเดตที่สำคัญในแบบแยกอิสระจากตัวเอ็นจิ้น ซึ่ง Cloudflare WAF ในปัจจุบันใช้ <a href="https://owasp.org/www-project-modsecurity-core-rule-set/" target="_blank">OWASP ModSecurity Core Ruleset</a> เวอร์ชัน 2.x ส่วนใน WAF ใหม่นั้น Cloudflare OWASP Core Ruleset จะอิงตามเวอร์ชัน 3.3 ล่าสุดจาก <a href="https://github.com/SpiderLabs/owasp-modsecurity-crs" target="_blank">GitHub repository</a> โดยตรง</p>
	<p>Cloudflare OWASP Core Ruleset ใหม่มาพร้อมคุณลักษณะการเพิ่มเอ็นจิ้น อันนำมาซึ่งการปรับปรุงจากตัวที่มีอยู่ในหลาย ๆ ประการ:</p>
	<ul>
		<li>ผลบวกเท็จน้อยลงและกฎทั่วไปสำหรับการใช้งานที่ทรงพลังยิ่งขึ้น</li>
		<li>ควบคุมคะแนนความอ่อนไหวได้มากขึ้น พร้อมการบ่งชี้อย่างชัดเจนว่ากฎแต่ละข้อมีส่วนทำให้เกิดคะแนนมากน้อยเพียงใด และคะแนนรวมเมื่อการร้องขอเกิดการทำงานเป็นเท่าใด</li>
		<li>การเพิ่มระดับ<a href="https://coreruleset.org/faq/#paranoialevel" target="_blank">ความระแวงระวัง</a> - เพื่อให้ทำการรวม หรือการยกเว้น หรือกลุ่มกฎได้อย่างง่ายดายโดยพิจารณาจากความเสี่ยงเชิงผลบวกเท็จ</li>
		<li>แท็กกฎเพื่อยินยอมให้ทำการใช้งานกฎที่เกี่ยวข้องตามแอปพลิเคชัน</li>
	</ul>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2021/03/image2-48.png" class="kg-image" alt="The Cloudflare OWASP Core Ruleset">
		<figcaption>The Cloudflare OWASP Core Ruleset<span class="-mobiledoc-kit__atom">‌‌</span></figcaption>
	</figure>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2021/03/image7-12.png" class="kg-image" alt="The Cloudflare OWASP Core Ruleset review screen">
		<figcaption>The Cloudflare OWASP Core Ruleset review screen<span class="-mobiledoc-kit__atom">‌‌</span></figcaption>
	</figure>
	<p>หน้าจอตรวจสอบ Cloudflare OWASP Core Ruleset‌‌</p>
	<p>ในฐานะส่วนหนึ่งของความพยายามในการแปลง OWASP ModSecurity Core Ruleset เวอร์ชันล่าสุดไปสู่การใช้งาน Cloudflare ทีมงานจึงได้สร้าง ModSecurity ให้กับตัวแปลงซินแทกซ์ wirefilter ด้วย ซึ่งจะทำให้เราสามารถทำการใช้งานและอัปเดตชุดกฎได้อย่างรวดเร็วและง่ายดายหลังจากการปรับปรุงอัปสตรีม เพื่อให้มั่นใจว่าลูกค้าจะสามารถเข้าใช้งานเวอร์ชันล่าสุดได้ตลอดเวลา นอกจากนี้ เรายังวางแผนที่จะทำ open source และแสดงตัวแปลงใน UI ในอนาคต เพื่อให้ลูกค้าสามารถย้ายจาก WAF ที่อิง ModSecurity ไปใช้ Cloudflare ได้ง่ายขึ้น</p>
	<h3 id="--3">การกำหนดค่าส่วนกลาง</h3>
	<p>Cloudflare ทำงานบนโมเดล Cloudflare WAF แบบอิงตามโซนมาตั้งแต่เริ่มต้น ซึ่งเหมาะสำหรับกรณีการใช้งานทั่วไปที่ลูกค้าต้องการปกป้องแอปพลิเคชันจำนวนน้อย หรือมีชุดแอปพลิเคชันที่หลากหลายมากในแต่ละโซน</p>
	<p>โดยปกติแล้ว การปรับใช้ที่ซับซ้อนหรือการรวมศูนย์ระหว่างโซนต่าง ๆ จะใช้ประโยชน์จาก <a href="https://api.cloudflare.com/" target="_blank">API</a> หรือเครื่องมือการทำงานอัตโนมัติ เช่น <a href="https://registry.terraform.io/providers/cloudflare/cloudflare/latest/docs" target="_blank">ผู้ให้บริการ Cloudflare Terraform</a></p>
	<p>ด้วย WAF ใหม่ การปรับใช้ชุดกฎสามารถทำได้ผ่านตัวกรองการรับส่งข้อมูลแบบเบ็ดเสร็จภายใต้บัญชีเดียว ตัวอย่าง:</p>
	<ul>
		<li>ทำการใช้งานตัว Cloudflare Managed Ruleset ไปในทุกโซนของฉัน</li>
		<li>ทำงานการใช้งานตัว Cloudflare OWASP Core Ruleset บนการรับส่งข้อมูลทั้งหมดที่ไม่มี /api/* อยู่ในเส้นทาง</li>
		<li>ปิดใช้งาน Managed Ruleset ในบัญชีของฉันสำหรับการรับส่งข้อมูลที่มาจาก IP ของฉัน</li>
	</ul>
	<p>ซึ่งช่วยให้สามารถกำหนดค่า WAF ได้หลากหลายอย่างมีประสิทธิภาพด้วยการคลิกเพียงไม่กี่ครั้ง</p>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2021/03/image1-56.png" class="kg-image" alt="Three rulesets deployed on arbitrary applications on the account.">
		<figcaption><em>Three rulesets deployed on arbitrary applications on the account.</em><span class="-mobiledoc-kit__atom">‌‌</span></figcaption>
	</figure>
	<p>ชุดกฎสามชุดที่ทำการใช้งานบนแอปพลิเคชันแบบเบ็ดเสร็จในบัญชี‌‌</p>
	<p>เพื่อให้สามารถทำงานดังกล่าวได้ ชุดกฎ (กลุ่มของกฎ) จะกลายเป็นแนวคิดอันดับหนึ่ง และได้ทำให้เป็นเวอร์ชันไว้แต่ต้น เพื่อให้มีความสามารถทั้งการย้อนเวอร์ชันกลับและตรวจการเปลี่ยนแปลงได้จากใน UI โดยตรง ซึ่งเป็นคุณลักษณะที่เราวางแผนที่จะเริ่มเปิดให้ใช้งานในอีกไม่กี่เดือนข้างหน้า</p>
	<p>ในขั้นต้น การกำหนดค่าตามบัญชีจะพร้อมใช้งานสำหรับลูกค้าองค์กรเท่านั้น ซึ่งในขณะนี้องค์กรสามารถขอสิทธิ์การเข้าใช้งานล่วงหน้าได้โดยการติดต่อไปที่ทีมบัญชีของตน กฎไฟร์วอลล์แบบกำหนดเองจะถูกย้ายไปที่เอนจิ้นใหม่ในไม่ช้า ทำให้ลูกค้าสามารถสร้างกฎไฟร์วอลล์แบบกำหนดเอง และทำการใช้งานกฎตัวกรองการรับส่งข้อมูลได้ตามความต้องการ</p>
	<h3 id="--4">แพลตฟอร์มใหม่สำหรับคุณลักษณะใหม่</h3>
	<p>WAF มีอะไรมากกว่าที่คุณคิด และทีมงานกำลังทุ่มเทอย่างยิ่งในการสรุปชุดคุณลักษณะเพิ่มเติมที่จะสร้างจาก WAF ใหม่ — ซึ่งรวมไปถึงการปรับปรุงตัวเอนจิ้นเอง การวิเคราะห์ที่ดีขึ้น และความสามารถในการมองเห็นเหตุการณ์ที่สามารถดำเนินการได้ อันที่จริงแล้ว ทุก ๆ เอนจิ้นได้รับการออกแบบให้เป็นพื้นฐานสำหรับผลิตภัณฑ์ Cloudflare ที่อิงกฎหลาย ๆ ผลิตภัณฑ์ โดยมีเป้าหมายเพื่อแสดงการกำหนดค่า Cloudflare ทั้งหมดให้เป็นชุดของกฎในท้ายที่สุด</p>
	<p>ในระหว่างนี้ เราหวังเป็นอย่างยิ่งว่าจะได้รับความคิดเห็นจากคุณ และเรารู้สึกตื่นเต้นที่จะได้เห็นว่าเราจะสามารถสร้างสรรค์สิ่งใหม่ ๆ ได้ไกลกว่าเดิมได้เพียงใด</p>
	<p>.......</p>
	<p>1Cloudflare Specials เป็นกฎที่เขียนโดยทีมรักษาความปลอดภัยของ Cloudflare โดยอิงจากการสังเกตและปกป้องเว็บแอปพลิเคชันนับล้านที่อยู่เบื้องหลังแพลตฟอร์ม Cloudflare<br></p>
</div>