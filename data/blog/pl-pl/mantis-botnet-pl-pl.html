<div class="mb2 gray5">4 min read</div>
<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2022/07/image5-7.png" class="kg-image" alt="Mantis - the most powerful botnet to date" loading="lazy"></figure>
	<p>W czerwcu 2022 roku poinformowaliśmy o największym ataku DDoS przez HTTPS, z jakim mieliśmy do czynienia – <a href="https://blog.cloudflare.com/26m-rps-ddos">wysyłał on 26 milionów żądań na sekundę</a> i był największym tego typu atakiem w historii. Nasze systemy automatycznie wykryły i złagodziły ten i wiele innych ataków. Od tamtej pory śledzimy ten <a href="https://www.cloudflare.com/learning/ddos/what-is-a-ddos-botnet" target="_blank">botnet</a>, który nazwaliśmy „<strong>Mantis</strong>”, oraz ataki, które przeprowadził przeciw tysiącowi klientom Cloudflare.</p>
	<p>Klienci Cloudflare korzystający z rozwiązań <a href="https://www.cloudflare.com/waf" target="_blank">WAF</a>/<a href="https://www.cloudflare.com/cdn" target="_blank">CDN</a> są chronieni przed atakami DDoS przez HTTP, w tym ataki Mantis. Na końcu tego artykułu dostępne są dodatkowe porady, jak chronić zasoby internetowe przed atakami DDoS.</p>
	<h3 id="czy-znasz-ju-mantis">Czy znasz już Mantis?</h3>
	<p>Botnet, który w ramach ataku DDoS wysyłał 26 milionów RPS (żądań na sekundę), nazwaliśmy „Mantis”, ponieważ przypomina tak zwane <a href="https://pl.wikipedia.org/wiki/Ustonogi" target="_blank">ustonogi (ang. mantis shrimp)</a> – niewielkie stworzenia o ogromnej mocy. Ustonogi mają niecałe 10 cm długości, ale ich szczypce są tak mocne, że potrafią stworzyć falę uderzeniową o sile 1500 <a href="https://en.wikipedia.org/wiki/Newton_(unit)" target="_blank">N</a> przy prędkości 83 km/h ze startu zatrzymanego. Podobnie botnet Mantis dysponuje niewielką flotą około 5000 botów, jednak jest w stanie wygenerować ogromną moc, odpowiedzialną za największe ataki DDoS przez HTTP, jakich byliśmy świadkiem.</p>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2022/07/image7-3.png" class="kg-image" alt="Image of the Mantis shrimp from Wikipedia" loading="lazy">
		<figcaption>Ustonog. Źródło: <a href="https://en.wikipedia.org/wiki/File:OdontodactylusScyllarus2.jpg" target="_blank">Wikipedia</a>.</figcaption>
	</figure>
	<p>Botnet Mantis był w stanie wygenerować 26 milionów żądań HTTPS na sekundę z użyciem <strong>jedynie</strong> 5000 botów. Powtórzę: 26 milionów żądań HTTPS na sekundę z użyciem <strong>jedynie</strong> 5000 botów. To średnio 5200 HTTPS żądań na sekundę na jednego bota. Już samo wygenerowanie 26 milionów żądań HTTP jest trudne, a Mantis zrobił to przez <a href="https://www.cloudflare.com/learning/ssl/what-is-https" target="_blank">HTTPS</a>, co wymagało dodatkowo ustanowienia bezpiecznego połączenia. Ataki DDoS przez HTTPS są kosztowniejsze z punktu widzenia wymaganych zasobów obliczeniowych, ze względu na wyższy koszt ustanowienia bezpiecznego połączenia szyfrowanego <a href="https://www.cloudflare.com/learning/ssl/transport-layer-security-tls" target="_blank">TLS</a>. To zdecydowanie wyróżnia ten botnet i jego moc.</p>
	<figure class="kg-card kg-image-card"><img src="https://blog.cloudflare.com/content/images/2022/07/image1-5.png" class="kg-image" alt="Graph of the 26 million requests per second DDoS attack" loading="lazy"></figure>
	<p>W przeciwieństwie do „tradycyjnych” botnetów, na które składają się <a href="https://www.cloudflare.com/learning/ddos/glossary/internet-of-things-iot" target="_blank">urządzenia Internetu rzeczy (IoT)</a>, takie jak cyfrowe rejestratory wideo, kamery CCTC czy czujniki dymu, Mantis wykorzystuje przejęte maszyny wirtualne i potężne serwery. Dzięki temu każdy bot ma znacznie więcej zasobów obliczeniowych, co daje temu botnetowi porażającą moc.</p>
	<p>Mantis to następstwo botnetu Meris. Meris wykorzystywał urządzenia MikroTik, natomiast Mantis poszedł dalej i obejmuje rozmaite platformy maszyn wirtualnych, a także wspiera uruchomienie wielu serwerów proxy HTTP w celu przeprowadzenia ataku. Nazwę „Mantis” wybrano także ze względu na podobieństwo do „Meris”, by przypominała o pochodzeniu tego botnetu oraz o jego niespodziewanej sile. W ciągu ostatnich kilku tygodni Mantis był szczególnie aktywny, wykorzystując swoją moc przeciwko prawie 1000 klientów Cloudflare.</p>
	<figure class="kg-card kg-image-card"><img src="https://blog.cloudflare.com/content/images/2022/07/image4-6.png" class="kg-image" alt="Graphic design of a botnet" loading="lazy"></figure>
	<h3 id="kogo-atakuje-mantis">Kogo atakuje Mantis?</h3>
	<p>W ostatnim <a href="https://blog.cloudflare.com/ddos-attack-trends-for-2022-q2">raporcie nt. trendów w atakach DDoS</a> omówiliśmy rosnącą liczbę ataków DDoS przez HTTP. W ostatniej kwarcie liczba tego typu ataków wzrosła o 72%, a Mantis zdecydowaniu przyczynił się do tego wzrostu. W ostatnim miesiącu Mantis przeprowadził ponad 3000 ataków DDoS przez HTTP przeciw klientom Cloudflare.</p>
	<p>Przyglądając się celom Mantis, widzimy, że najczęściej atakowaną branżą, stanowiącą cel aż 36% ataków, był Internet i telekomunikacja. Na drugim miejscu znajduje się branża medialno-wydawnicza, natomiast na trzecim są gry oraz finanse.</p>
	<figure class="kg-card kg-image-card"><img src="https://blog.cloudflare.com/content/images/2022/07/image2-7.png" class="kg-image" alt="" loading="lazy"></figure>
	<p>Jeśli chodzi o lokalizację tych firm, celem ponad 20% ataków były firmy położone w USA, a ponad 15% – w Rosji. Niecałe 5% ataków celowało w firmy w Turcji, Francji, Polsce, Ukrainie i innych krajach.</p>
	<figure class="kg-card kg-image-card"><img src="https://blog.cloudflare.com/content/images/2022/07/image6-4.png" class="kg-image" alt="" loading="lazy"></figure>
	<h3 id="jak-chroni-si-przed-mantis-i-innymi-atakami-ddos">Jak chronić się przed Mantis i innymi atakami DDoS</h3>
	<p>System <a href="https://www.cloudflare.com/ddos" target="_blank">zautomatyzowanej ochrony przed atakami DDoS</a> Cloudflare wykorzystuje dynamiczne tworzenie odcisków cyfrowych do wykrywania i łagodzenia DDoS. System jest dostępny dla klientów jako <a href="https://blog.cloudflare.com/http-ddos-managed-rules">zarządzane zestawy reguł DDoS HTTP</a>. Domyślnie zestaw reguł jest włączony i przeprowadza działania łagodzące, więc jeśli w Twoim systemie nie wprowadzono żadnych zmian, nie musisz nic robić – Twoja organizacja jest chroniona. Możesz także zapoznać się z naszymi poradnikami na temat <a href="https://support.cloudflare.com/hc/en-us/articles/200170166" target="_blank">zapobiegania atakom DDoS</a> i <a href="https://support.cloudflare.com/hc/en-us/articles/200170196-Responding-to-DDoS-attacks" target="_blank">reagowania na ataki DDoS</a>, gdzie znajdziesz dodatkowe rady i zalecenia, jak zoptymalizować swoją konfigurację usług Cloudflare.</p>
	<p>Jeśli korzystasz jedynie z <a href="https://www.cloudflare.com/magic-transit" target="_blank">Magic Transit</a> lub <a href="https://www.cloudflare.com/products/cloudflare-spectrum" target="_blank">Spectrum</a>, ale jednocześnie prowadzisz aplikacje HTTP niechronione przez Cloudflare, zalecamy <a href="https://developers.cloudflare.com/fundamentals/get-started/setup/add-site" target="_blank">dodać je do usługi WAF/CDN Cloudflare</a> w celu zapewnienia ochrony warstwy 7.</p>
</div>