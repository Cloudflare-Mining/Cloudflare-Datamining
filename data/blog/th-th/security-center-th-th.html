<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2021/12/image2-24.png" class="kg-image" alt="Introducing Cloudflare Security Center"></figure>
	<p>วันนีเราเปิดตัวศูนย์ความปลอดภัยของ Cloudflare ซึ่งรวบรวมชุดผลิตภัณฑ์ความปลอดภัย ความรู้ด้านความปลอดภัย และระบบอินเทอร์เน็ตอัจฉริยะที่โดดเด่น เป็นโซลูชันความปลอดภัยอัจฉริยะที่เป็นหนึ่งเดียว</p>
	<p>Cloudflare เปิดตัวในปี 2009 เพื่อช่วยสร้างสภาพแวดล้อมอินเทอร์เน็ตที่ดียิ่งขึ้นและทำให้ทุกคนเข้าถึงการทำงานและความปลอดภัยของอินเทอร์เน็ตได้ 12 ปีที่ผ่านมา เราได้ปฏิรูปอุตสาหกรรมความปลอดภัย และเปิดตัวผลิตภัณฑ์มากมายเพื่อชี้ให้เห็นปัญหาใหญ่ของลูกค้าทั้งความปลอดภัยแอปพลิเคชัน ความปลอดภัยเครือข่าย และความปลอดภัยองค์กร</p>
	<p>เมื่อมีโซลูชันในการแก้ไขปัญหาใหญ่ที่เฉพาะเจาะจงมากเกินไปในตลาด เราจึงออกแบบ Cloudflare One ซึ่งเป็นแพลตฟอร์มที่เป็นหนึ่งเดียวเพื่อชี้ให้เห็นความท้าทายด้านความปลอดภัยเร่งด่วนของลูกค้าได้อย่างครบถ้วน &nbsp;ในฐานะที่เป็นส่วนหนึ่งของทัศนวิสัยนี้ เราตื่นเต้นมากที่จะเปิดตัวศูนย์ความปลอดภัยในเวอร์ชันเบต้าสาธารณะ เป้าหมายของเราคือการช่วยให้ลูกค้าเข้าใจพื้นที่โจมตีของตนเองและให้ดำเนินการอย่างรวดเร็วเพื่อลดความเสี่ยงการเกิดอุบัติการณ์</p>
	<p>เริ่มตั้งแต่วันนี้ ผู้ใช้งาน Cloudflare ทุกคนจะสามารถใช้งานศูนย์ความปลอดภัยได้ (พร้อมให้ใช้งานใน <a href="https://dash.cloudflare.com/?to=/:account/security-center" target="_blank">แดชบอร์ด Cloudflare ของคุณ</a>) เพื่อสร้างแผนที่พื้นที่การโจมตี ตรวจสอบความเสี่ยงและภัยคุกคามความปลอดภัยที่อาจเกิดขึ้นกับองค์กร และลดความเสี่ยงได้ในไม่กี่คลิก</p>
	<h3 id="-"><strong>พื้นที่การโจมตีองค์กรที่เปลี่ยนไป</strong></h3>
	<p>เมื่อหนึ่งปีที่แล้ว เรา <a href="https://blog.cloudflare.com/introducing-cloudflare-one/">เปิดตัว Cloudflare One</a>เพื่อชี้ให้เห็นถึงธรรมชาติความซับซ้อนของเครือข่ายองค์กรทุกวันนี้ การเพิ่มขึ้นของคลาวด์สาธารณะ แอปพลิเคชัน SaaS อุปกรณ์โทรศัพท์มือถือ และการทำงานจากระยะไกล ทำให้โมเดลดั้งเดิมของเครือข่ายองค์กรล้าสมัยไป อินเทอร์เน็ตเป็น WAN แบบใหม่ขององค์กร ทำให้วิธีการใหม่มีความจำเป็นต่อวิธีที่ทีมความปลอดภัยจัดการกับพื้นที่การโจมตี</p>
	<p>อันดับสอง วิธีที่เราสร้างแอปพลิเคชันเปลี่ยนไป ทุกววันนี้เว็บแอปพลิเคชันใช้งานโค้ดโอเพนซอร์สและสคริปต์ของบุคคลที่สามกันมากมาย ก่อนหน้านี้ในปี้นี้ เรา<a href="https://blog.cloudflare.com/introducing-page-shield/">เปิดตัว Page Shield</a> (เปิดตัวต่อสาธารณะแล้วตอนนี้ เพื่อช่วยลูกค้าของเราติดตามและตรวจสอบส่วนเสริม JavaScript ของบุคคลที่สาม</p>
	<p>การเปลี่ยนแปลงในด้าน IT ควบคู่กับการวิวัฒนาการตามธรรมชาติที่ทุกองค์กรต้องผ่านไปให้ได้ — เช่น การเติบโต การถดถอย และการควบรวม — ล้วนสร้างความซับซ้อนสำคัญให้กับทีม IT และทีมความปลอดภัยที่จะต้องทำงานภายใต้ความเปลี่ยนแปลงของพื้นที่การโจมตีขององค์กร</p>
	<figure class="kg-card kg-image-card"><img src="https://blog.cloudflare.com/content/images/2021/12/image1-43.png" class="kg-image" alt="Today’s complex IT attack surface"></figure>
	<h3 id="--1"><strong>ความสำคัญของการจัดการพื้นที่การโจมตี</strong></h3>
	<p>พื้นที่การโจมตีหมายถึงข้อมูลด้าน IT ทั้งหมดขององค์กรที่อาจทำให้เกิดการโจมตีทางไซเบอร์ได้ พื้นที่การโจมตีของคุณประกอบด้วยเซิร์ฟเวอร์ อุปกรณ์ SaaS และแอสเซทบนคลาวด์ทั้งหมดขององค์กร ที่สามารถเข้าถึงได้จากอินเทอร์เน็ต</p>
	<p>กว่าหกเดือนที่ผ่านมา สิ่งหนึ่งที่เราได้ยินจากลูกค้าของเรามาตลอดคือ พวกเขาไม่มีความเข้าใจที่ดีพอในพื้นที่การโจมตีของพวกเขา</p>
	<p>เพราะการสร้างทรัพยากรใหม่นั้นทำได้อย่างง่ายดายด้วยคลาวด์หรือ SaaS สาธารณะ ทีม IT ต้องพยายามที่จะทำงานกับทรัพยากร IT ที่ไม่ได้รับการอนุมัติ แม้ว่าฝ่าย IT จะรู้ว่าโครงสร้างพื้นฐานใหม่ถูกเร่งความเร็วโดยทีมผู้พัฒนา การทำให้มั่นใจว่าทรัพยากรใหม่นี้จะเป็นไปตามมาตรฐานความปลอดภัยขององค์กรก็เป็นการต่อสู้ที่ต่อเนื่องไม่รู้จบ</p>
	<p>ไม่ใช่แค่ทรัพยากรใหม่ที่ทำให้เกิดปัญหาสำหรับทีม IT — ทีม IT ต้องการระบุและปลดเว็บไซต์หรือแอปพลิเคชันที่ถูกลืมได้อย่างรวดเร็ว เพราะอาจมีข้อมูลที่ละเอียดอ่อนหรือเปิดเผยองค์กรต่อความเสี่ยงด้านความปลอดภัยที่อาจเกิดขึ้น</p>
	<p>ความท้าทายนี้จะซับซ้อนยิ่งขึ้นโดยการใช้ซอฟต์แวร์ของบุคคลที่สาม โค้ดโอเพนซอร์ส ไลบรารี JavaScript แอปพลิเคชัน SaaS หรือซอฟต์แวร์แบบโฮสต์ในตัว นำมาซึ่งความเสี่ยงในระบบซัพพลายเชนเข้าสู่พื้นที่การโจมตีของคุณ ทีมความปลอดภัยต้องการตรวจสอบช่องโหว่และส่วนเสริมที่เป็นอันตรายในซอฟต์แวร์บุคคลที่สาม</p>
	<p>ท้ายที่สุด ภัยคุกคามจากภายนอกถูกเพิ่มเข้าไปในพื้นที่การโจมตีขององค์กร ทีมความปลอดภัยต้องการระบุและจัดการแอสเซทลวงที่ผู้ประสงค์ร้ายสร้างขึ้นได้อย่างรวดเร็ว แอสเซทลวงนี้มักเป็นไซต์ฟิชชิ่งหรือจุดกระจายมัลแวร์ที่พยายามจะหลอกองค์กรหรือพนักงานของลูกค้าหรือให้เปิดเผยข้อมูลที่ละเอียดอ่อนหรือให้ดาวน์โหลดไฟล์</p>
	<h3 id="--2"><strong>ความท้าทายในการจัดการพื้นที่การโจมตี</strong></h3>
	<p>ด้วยรายการความเสี่ยงและภัยคุกคามต่อองค์กรที่เป็นไปได้เพิ่มขึ้นเรื่อย ๆ จึงไม่น่าแปลกใจที่องค์กรทั้งเล็กและใหญ่ต่างต้องพยายามไล่ตามให้ทันพื้นที่การโจมตี ลูกค้าหลายรายของเรามีโซลูชันภายในองค์กรหรือใช้ผลิตภัณฑ์ความปลอดภัยมากมายเพื่อสืบหาและตรวจสอบพื้นที่การโจมตี</p>
	<p>แต่เราก็ได้ยินจากลูกค้าของเรามาตลอดว่าโซลูชันพวกนี้ใช้ไม่ได้จริง มันมักจะรบกวนมากเกินไป และส่งสัญญาณเตือนออกมามากเกินไป ทำให้ทีมความปลอดภัยคัดแยกและกำหนดลำดับความสำคัญของปัญหาได้ยาก ลูกค้ายังเหนื่อยกับผู้ให้บริการความปลอดภัยที่แผ่ขยายออกไปและไม่ต้องการที่จะเพิ่มเครื่องมืออื่นเพื่อให้ทำงานร่วมกับโซลูชันความปลอดภัยที่มีอยู่ ทีมความปลอดภัยมีทรัพยากรจำกัด — ทั้งพนักงานและเงินทุน — และพวกเขาต้องการโซลูชันที่ไม่สร้างงานให้พวกเขาไปมากกว่านี้</p>
	<h3 id="-cloudflare"><strong>ขอแนะนำศูนย์ความปลอดภัยของ Cloudflare</strong></h3>
	<p>เพื่อที่จะทำให้การจัดการพื้นที่การโจมตีเข้าถึงได้และใช้งานได้ในทุกองค์กร เรามีความตื่นเต้นที่จะเปิดตัวศูนย์ความปลอดภัยของ Cloudflare ศูนย์ความปลอดภัยเป็นสถานที่หนึ่งที่จะวาดแผนที่พื้นที่การโจมตีของคุณ ระบุความเสี่ยงด้านความปลอดภัยที่อาจเกิดขึ้น และลดความเสี่ยงได้ในไม่กี่คลิก</p>
	<p>เริ่มตั้งแต่วันนี้ คุณจะพบกับ "ศูนย์ความปลอดภัย" ในหน้าหลักของบัญชี</p>
	<figure class="kg-card kg-image-card kg-width-wide"><img src="https://blog.cloudflare.com/content/images/2021/12/image3-17.png" class="kg-image" alt="Navigate to Security Center in the Cloudflare Account Home page"></figure>
	<p>เมื่อคุณไปที่ ศูนย์ความปลอดภัย ในแดชบอร์ด Cloudflare คุณจะพบกับคุณลักษณะใหม่ 2 อย่าง</p>
	<ul>
		<li><strong>ข้อมูลความปลอดภัยเชิงลึก</strong>: ตรวจสอบและจัดการความเสี่ยงด้านความปลอดภัยที่อาจเกิดขึ้นและช่องโหว่ที่เกี่ยวข้องกับโครงสร้างพื้นฐานทาง IT ของคุณ</li>
		<li><strong>โครงสร้างพื้นฐาน</strong>: ตรวจสอบและจัดการโครงสร้างพื้นฐานทาง IT ของคุณ</li>
	</ul>
	<p>ในการเปิดตัวในวันนี้ หากคุณไปที่ <strong>ข้อมูลความปลอดภัยเชิงลึก</strong> คุณจะสามารถดูบันทึกความเสี่ยงด้านความปลอดภัยที่อาจเกิดขึ้น ช่องโหว่ และการกำหนดค่าที่ไม่ปลอดภัยที่เกี่ยวข้องกับโครงสร้างพื้นฐานทาง IT ของคุณบน Cloudflare ผู้เชี่ยวชาญด้านความปลอดภัยของเราช่วยเลือกการตรวจจับแบบอัตโนมัติที่จะช่วยให้คุณสามารถคัดแยกและระบุปัญหาที่สำคัญที่สุดที่มีผลกับพื้นที่การโจมตีของคุณได้อย่างรวดเร็ว</p>
	<p>หากนี่คือครั้งแรกที่คุณใช้งานศูนย์ความปลอดภัย คุณจะต้องคลิก <strong>เริ่มสแกน</strong> เพื่อยินยอมให้ Cloudflare สแกนโครงสร้างพื้นฐานของคุณ เมื่อคุณเลือกใช้งานศูนย์ความปลอดภัยแล้ว เราจะสแกนโครงสร้างพื้นฐานเป็นประจำตามกำหนดเวลา:</p>
	<ul>
		<li>หากคุณมีแผนขั้นสูงหรือแผนอื่นที่สูงกว่า หรือใช้งาน Teams Standard หรือสูงกว่า หลังจากที่เลือกใช้งานศูนย์ความปลอดภัยแล้ว เราจะสแกนโครงสร้างพื้นฐานเป็นประจำทุกวัน</li>
		<li>สำหรับแผน Cloudflare อื่นๆ หลังจากที่เลือกใช้งานศูนย์ความปลอดภัยแล้ว เราจะสแกนโครงสร้างพื้นฐานทุกๆ สามวัน</li>
	</ul>
	<p>หลังการสแกนทุกครั้ง คุณสามารถไปที่หน้า ข้อมูลความปลอดภัยเชิงลึก เพื่อดูข้อสรุประดับสูงของพื้นที่การโจมตีของคุณและเจาะลึกถึงความเสี่ยงด้านความปลอดภัยที่อาจเกิดขึ้นแบบเฉพาะเจาะจงที่เราตรวจพบ</p>
	<!--kg-card-begin: html-->
	<div style="position: relative; padding-top: 48.6411149825784%;"><iframe src="https://iframe.videodelivery.net/cff3c85465a90c4f03625b2e7822c134?preload=true&amp;poster=https%3A%2F%2Fvideodelivery.net%2Fcff3c85465a90c4f03625b2e7822c134%2Fthumbnails%2Fthumbnail.jpg%3Ftime%3D%26height%3D600" style="border: none; position: absolute; top: 0; left: 0; height: 100%; width: 100%;" allow="accelerometer; gyroscope; autoplay; encrypted-media; picture-in-picture;" allowfullscreen="true"></iframe></div>
	<!--kg-card-end: html-->
	<p>จากหน้าข้อมูลความปลอดภัยเชิงลึก คุณสามารถแยกแยะข้อมูลเชิงลึกได้โดยการเปลี่ยนการกำหนดค่า Cloudflare ของคุณตามคำแนะนำด้วยเพียงไม่กี่คลิก</p>
	<!--kg-card-begin: html-->
	<div style="position: relative; padding-top: 48.6411149825784%;"><iframe src="https://iframe.videodelivery.net/8438d399aaf9c7ca814da4ed1e69fa0d?preload=true&amp;poster=https%3A%2F%2Fvideodelivery.net%2F8438d399aaf9c7ca814da4ed1e69fa0d%2Fthumbnails%2Fthumbnail.jpg%3Ftime%3D%26height%3D600" style="border: none; position: absolute; top: 0; left: 0; height: 100%; width: 100%;" allow="accelerometer; gyroscope; autoplay; encrypted-media; picture-in-picture;" allowfullscreen="true"></iframe></div>
	<!--kg-card-end: html-->
	<p>ในการสแกนแต่ละครั้ง เราได้ทำรายการทรัพย์สิน IT ของคุณบน Cloudflare เพื่อเป็นส่วนหนึ่งของ <strong>โครงสร้างพื้นฐาน</strong> พร้อมกับ <strong>ศูนย์ความปลอดภัย</strong> คุณจะสามารถดูสรุปโดเมน Cloudflare ของคุณได้ ที่ด้านบนของหน้าเพจ คุณจะพบกับบันทึก DNS ของคุณที่แบ่งเป็นส่วนๆ จากการใช้งานพร็อกซี ใต้ตารางนี้คุณสามารถตรวจสอบรายการโดเมนทั้งหมดของคุณบน Cloudflare รวมถึงดูรายละเอียดสำคัญอื่นๆ เกี่ยวกับโดเมนของคุณได้อีกด้วย</p>
	<figure class="kg-card kg-image-card kg-width-wide"><img src="https://blog.cloudflare.com/content/images/2021/12/image4-20.png" class="kg-image" alt="Review your IT assets using Security Center’s Infrastructure feature"></figure>
	<h3 id="--3"><strong>แล้วยังไงต่อ</strong></h3>
	<p>คุณลักษณะทั้งหมดเป็นส่วนหนึ่งของศูนย์ความปลอดภัยเวอร์ชั่นเบต้าของวันนี้ซึ่งรวมอยู่ในแผน Cloudflare ที่คุณมีอยู่ ภารกิจของเราคือต้องสร้างสภาพแวดล้อมอินเทอร์เน็ตที่ดียิ่งขึ้น และเราเชื่อว่าการทำให้การจัดการพื้นที่การโจมตีเข้าถึงได้และใช้งานได้เป็นส่วนสำคัญในภารกิจนี้ เราต้องการให้ทุกคน ตั้งแต่ผู้พัฒนาเว็บไซต์ส่วนบุคคลไปจนถึง CIO ของบริษัทที่ติดหนึ่งใน 100 ของ Fortune สามารถปกป้องข้อมูลด้าน IT ได้อย่างง่ายดาย</p>
	<p>คุณเริ่มได้ตั้งแต่วันนี้กับศูนย์ความปลอดภัยเวอร์ชันเบต้าที่เปิดตัวไป โดย<a href="https://dash.cloudflare.com/?to=/:account/security-center" target="_blank">ไปที่ แดชบอร์ด Cloudflare ของคุณ</a> เพียงไม่กี่คลิก คุณก็จะมั่นใจได้ว่าการตั้งค่า Cloudflare ของคุณเหมาะสมกับความปลอดภัยขององค์กร</p>
	<p>เราอยากทราบผลตอบรับของศูนย์ความปลอดภัย หากคุณมีความคิดเห็น คำถาม หรือความกังวลใด คุณสามารถติดต่อเราได้โดยตรงที่ <a href="/cdn-cgi/l/email-protection" class="__cf_email__" data-cfemail="a5d6c0c6d0d7ccd1dcc6c0cbd1c0d7e5c6c9cad0c1c3c9c4d7c08bc6cac8">[email&nbsp;protected]</a> หรือที่ <a href="https://community.cloudflare.com/c/security/security-center/65" target="_blank">ฟอรัมชุมชน Cloudflare</a> ของเรา</p>
	<p>ติดตามการอัปเดตที่มากขึ้น เพราะเราเพิ่มคุณลักษณะในศูนย์ความปลอดภัยอยู่เสมอ อีกไม่นาน คุณจะไม่เพียงควบคุมทรัพย์สินด้าน IT บน Cloudflare ของคุณ แต่คุณจะสามารถควบคุมข้อมูลด้าน IT ทั้งหมดของคุณได้ เราจะเสริมสร้างความสามารถในการตรวจจับความเสี่ยงต่อไป เพื่อเราจะไปได้ไกลเกินกว่าเพียงความปลอดภัยแอปพลิเคชัน ไปจนถึงความปลอดภัยของเครือข่าย ความปลอดภัยขององค์กร และความปลอดภัยของแบรนด์</p>
</div>