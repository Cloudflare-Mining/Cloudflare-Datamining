<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2021/12/unnamed-4.png" class="kg-image"></figure>
	<p>เราตื่นเต้นเป็นอย่างยิ่งที่จะได้ประกาศว่าอีกไม่นานลูกค้าจะสามารถเก็บบันทึก Cloudflare ของพวกเขาบนพื้นที่จัดเก็บ R2 ได้แล้ว การจัดเก็บบันทึกไว้บน Cloudflare นั้นจะทำให้ทีม CIO และทีมรักษาความปลอดภัยนั้นมีโอกาสที่ควบรวมโครงสร้างพื้นฐานเป็นหนึ่งเดียว ทำไมให้เกิดความซับซ้อน ประหยัด และมีการรักษาความปลอดภัยมากขึ้น</p>
	<p>Cloudflare จะปกป้อง Application ของคุณจากการรับส่งข้อมูลที่เป็นอันตราย ทำให้การเชื่อมต่อเร็วขึ้น และป้องกันไม่ให้ผู้ไม่หวังดีเข้าถึงเครือข่ายของคุณได้ บันทึกที่เราสร้างจากผลิตภัณฑ์ของเรานั้นจะช่วยลูกค้าตอบคำถามเช่น:</p>
	<ul>
		<li>ทำไมคำขอถึงถูกบล็อกด้วยกฎของ Firewall ที่ฉันตั้งไว้</li>
		<li>ทำไมผู้ใช้ของฉันถึงเห็นสถานะการไม่เชื่อมต่อจาก Application ของฉันที่ใช้ Spectrum</li>
		<li>ทำไมฉันถึงเห็นสไปก์ในคำขอไปยัง Application บางรายการที่เกตเวย์ของ Cloudflare</li>
	</ul>
	<p>พื้นที่จัดเก็บ R2 จะเพิ่มเข้ามายังชุดผลิตภัณฑ์การบันทึกที่มีอยู่เดิมของเรา การจัดเก็บบันทึกไว้บน R2 นั้นเข้ามาเป็นคำตอบของคำร้องขอที่ลูกค้าของเราถามมานาน ซึ่งเป็นโซลูชันที่ประหยัดในการจัดเก็บบันทึกผลิตภัณฑ์ใดๆ ของเราในระยะเวลาหนึ่ง</p>
	<h3 id="-"><strong>บอกลาการจัดเก็บบันทึกแบบเดิมๆ</strong></h3>
	<p>ย้อนกลับไปที่ต้นยุค 2000 องค์กรส่วนใหญ่นั้นทำงานบนโครงสร้างพื้นฐานที่ตนดูแลจัดการเอง ทั้งอุปกรณ์เครือข่าย Firewall เซิร์ฟเวอร์ และซอฟต์แวร์อื่นๆ ทั้งหมดที่เกี่ยวข้อง แต่ละบริษัทจะต้องจัดการบันทึกที่มาจากแหล่งต้นทางเป็นร้อยแห่งในไอที Stack ด้วยความจำเป็นที่จะต้องใช้พื้นที่จัดเก็บมากมายสำหรับบันทึกที่ไม่มีวันจบสิ้น จึงจำเป็นต้องมีทีมผู้เชี่ยวชาญในการสร้างไปป์ไลน์ ETL และทำให้ดำเนินการกับข้อมูลได้</p>
	<p>ถัดไปยังปี 2010 องค์กรต่างๆ นั้นเปลี่ยนไปสู่การใช้บริการที่ได้รับการบริหารจัดการสำหรับงานด้านไอทีแทน ผลลัพธ์ของการเปลี่ยนแปลงนี้ทำให้วิธีที่ลูกค้าจัดเก็บบันทึกบริการของพวกเขาเปลี่ยนไปเช่นกัน ด้วยบริการที่มีการบริหารจัดการ การโหลดบันทึกส่วนใหญ่นั้นไม่ได้อยู่ในมือของลูกค้าอีกต่อไป</p>
	<p>ปัญหาตอนนี้: การเก็บรวบรวมบันทึกจากบริการต่างๆ มากมาย ซึ่งแต่ละบริการก็มีแนวทางของตนเอง บันทึกนั้นส่งได้ด้วย Latency ที่แตกต่างกันไปในรูปแบบที่ต่างกันไป และบางรายการก็ละเอียดเกินไป แต่อีกหลายรายการก็ละเอียดไม่พอ เพื่อให้ได้มาซึ่งหน้าต่างเดียวสำหรับควบคุมดูแลโครงสร้างพื้นฐานทางไอที บริษัทต่างๆ จึงจำเป็นต้องสร้างหรือซื้อโซลูชัน SIEM</p>
	<figure class="kg-card kg-image-card kg-width-wide kg-card-hascaption"><img src="https://blog.cloudflare.com/content/images/2021/12/Log-storage-diagram.png" class="kg-image" alt="Logging changes over the years">
		<figcaption>Logging changes over the years</figcaption>
	</figure>
	<p>บันทึกทุกการเปลี่ยนแปลงตลอดหลายปี</p>
	<p>Cloudflare ทดแทนชุดบริการที่ได้รับการบริหารจัดการเหล่านี้ เมื่อลูกค้าใช้งาน Cloudflare เราทำให้การมองเห็นการรับส่งข้อมูลที่มายังเครือข่ายของเรานั้นเป็นเรื่องที่แสนง่าย เราได้สร้าง Analytics สำหรับผลิตภัณฑ์หลากหลายรายการของเรา เช่น CDN, Firewall, Magic Transit และ Spectrum สำหรับดูทั้งแนวโน้มระดับสูงและวิเคราะห์รูปแบบโดยการชำแหละข้อมูล</p>
	<p>Analytics นั้นเป็นวิธีที่ยอดเยี่ยมในการดูข้อมูลในระดับยอดรวม แต่เราทราบว่า Raw Logs นั้นสำคัญต่อลูกค้าเช่นนั้น ดังนั้นเราจึงสร้างชุดผลิตภัณฑ์การเก็บบันทึกขึ้นมา</p>
	<h3 id="--1"><strong>การเก็บบันทึกในปัจจุบัน</strong></h3>
	<p>ในช่วง <a href="https://blog.cloudflare.com/instant-logs/">Speed Week</a> เราได้ประกาศเรื่อง Instant Logs เพื่อให้ลูกค้าได้เห็นการรับส่งข้อมูลเมื่อมีการส่งข้อมูลมาถึงโดเมนของลูกค้า Instant Logs นั้นเหมาะเป็นอย่างยิ่งสำหรับการไลฟ์ดีบักและคัดกรองกรณีการใช้งาน การเฝ้าตรวจสอบการรับส่งข้อมูล ทำการเปลี่ยนแปลงการตั้งค่า และมองเห็นผลกระทบจากการเปลี่ยนแปลงทันที และในกรณีที่คณต้องการตรวจสอบบันทึกแบบดูผลย้อนหลัง เราก็มี Logpush ให้ใช้งาน</p>
	<p>เราได้สร้างไปป์ไลน์การเก็บบันทึกที่น่าประทับใจเพื่อรับข้อมูลจากกวา 250 เมืองที่เป็นที่ตั้งของศูนย์ข้อมูลของเราให้แก่ลูกค้าภายในเวลาไม่ถึงหนึ่งนาทีด้วยการใช้งาน Logpush หากองค์กรของคุณมีแนวทางการปฏิบัติเดิมสำหรับการส่งข้อมูลข้ามสแตกยังไปตำแหน่งหนึ่งที่ เราสนับสนุน Logpush สำหรับพื้นที่จัดเก็บระบบคลาวด์หลายรูปแบบหรือปลายทางแบบ SIEM อีกทั้งเรายังมีความร่วมมือกับแพลตฟอร์ม SIEM รายสำคัญมากมายในการแสดงข้อมูล Cloudflare ในแบบที่มีคุณค่าต่อลูกค้าของเรา</p>
	<p>สุดท้ายแต่ไม่ท้ายสุดคือ Logpull ด้วยการใช้งาน Logpull ลูกค้าสามารถเข้าถึงบันทึกคำขอ HTTP ได้ด้วยการใช้งาน REST API ของเรา ลูกค้าของเราชอบ Logpull เพราะว่าตั้งค่าการใช้งานแสนง่าย และไม่ต้องกังวลเกี่ยวกับการจัดเก็บบันทึกไว้กับบุคคลที่สาม และคุณสามารถดึงข้อมูลเฉพาะได้ภายในถึงเจ็ดวัน</p>
	<h3 id="-cloudflare"><strong>ทำไมต้องใช้พื้นที่จัดเก็บของ Cloudflare</strong></h3>
	<p>คำขอสี่ประการที่เราได้รับบ่อยที่สุดจากลูกค้าเมื่อเป็นเรื่องของบันทึกก็คือ</p>
	<ul>
		<li>ฉันมีงบประมาณที่จำกัดและอยากได้พื้นที่จัดเก็บบันทึกราคาประหยัด</li>
		<li>อยากได้แบบติดตั้งและดูแลรักษาได้ง่ายๆ</li>
		<li>ฉันต้องการเก็บบันทึกได้นานเท่าที่ต้องการ</li>
		<li>ฉันอยากเข้าถึงบันทึกของฉันบน Cloudflare สำหรับทุกผลิตภัณฑ์</li>
	</ul>
	<p>สำหรับลูกค้าหลายๆ รายของเรา Cloudflare นั้นเป็นหนึ่งในแหล่งข้อมูลที่สำคัญที่สุด และอีกทั้งยังสร้างข้อมูลมากกว่า Application บนสแตกไอทีของพวกเขา R2 นั้นมีราคาถูกกว่าผู้ให้บริการระบบคลาวด์เจ้าอื่นอย่างมาก ดังนั้นลูกค้าจึงไม่ต้องลดหย่อนด้วยการใช้ตัวอย่างหรือรวมบันทึกจากทุกผลิตภัณฑ์รวมกันเพื่อประหยัดต้นทุน</p>
	<p>เช่นเดียวกับความใช้งานง่ายของ Logpull การจัดเก็บบันทึกบน R2 เองก็รวดเร็วและง่ายดาย ด้วยการตั้งค่าแบบคลิกเดียว เราจะจัดเก็บบันทึกของคุณ และคุณก็ไม่ต้องกังวลเรื่องรายละเอียดการตั้งค่าใดๆ เลย ระยะเวลาการจัดเก็บนั้นก็เป็นสิ่งที่ลูกค้าสามารถควบคุมได้อย่างเต็มที่เพื่อให้ตอบรับกับความต้องการในการรักษาความปลอดภัยและการปฏิบัติตามแนวทางของธุรกิจของตน ด้วย R2 คุณสามารถเก็บบันทึกของทุกผลิตภัณฑ์ที่เราทำบันทึกไว้ในปัจจุบัน (และเราจะเพิ่มมากขึ้นเรื่อยๆ เนื่องจากไลน์ผลิตภัณฑ์ที่ต่อยอดไม่สิ้นสุด)</p>
	<h3 id="--2"><strong>การจัดเก็บบันทึก เราแค่เริ่มต้นเท่านั้น</strong></h3>
	<p>ด้วยการจัดเก็บบันทึกบน Cloudflare เรากำลังสร้างบล็อกที่ทำให้ลูกค้าสามารถวิเคราะห์บันทึกและตรวจวิเคราะห์ความสามารถได้โดยตรงบน Cloudflare ไม่ว่าจะเพื่อการตรวจสอบ ตอบรับคำขอรับความช่วยเหลือหรือบ่งชี้เหตุการณ์ที่ไม่คาดคิด การใช้ Analytics เพื่อมองเห็นภาพรวมและตรวจสอบบันทึกเพื่อหาต้นตอของปัญหานั้นก็เป็นแนวทางร่วมที่มีประสิทธิภาพ</p>
	<p>หากคุณสนใจที่จะรับการแจ้งเตือนเมื่อสามารถจัดเก็บบันทึกบน Cloudflare ได้ โปรดลงทะเบียนใน<a href="https://forms.gle/x24NKoMF8rJBJPpU7" target="_blank">แบบฟอร์มนี้</a></p>
	<p>เราไม่เคยหยุดเฟ้นหาวิศวกรที่มีความสามารถเพื่อเข้ามาร่วมในความท้าทายในการทำงานกับข้อมูลในขนาดใหญ่นี้ หากคุณสนใจ<a href="https://boards.greenhouse.io/cloudflare/jobs/2103918?gh_jid=2103918" target="_blank">โปรดสมัครที่นี่</a><br></p>
</div>