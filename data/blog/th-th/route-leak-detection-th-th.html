<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2022/01/image6-16--1--3.png" class="kg-image" alt="ปกป้องลูกค้า Cloudflare จากความไม่ปลอดภัยของ BGP ด้วยการตรวจจับการรั่วไหลของเส้นทาง"></figure>
	<p>Border Gateway Protocol (BGP) การรั่วไหลของเส้นทางและการเข้ายึดเส้นทางสามารถทำลายการทำงานของคุณได้ ทั้งนี้ BGP <a href="https://blog.cloudflare.com/is-bgp-safe-yet-rpki-routing-security-initiative/">ไม่มีความปลอดภัย ซึ่งเป็นผลจากการออกแบบของมันเอง</a> และข้อมูลการกำหนดเส้นทางที่ไม่ถูกต้องที่แพร่กระจายไปทั่วอินเทอร์เน็ตสามารถสร้างความชะงักงันและเป็นอันตรายต่อการทำงานปกติของเครือข่ายลูกค้าและอินเทอร์เน็ตโดยรวมได้อย่างเหลือเชื่อ วันนี้เรารู้สึกตื่นเต้นที่จะประกาศคุณสมับัติ Route Leak Detection ซึ่งเป็นคุณสมบัติการแจ้งเตือนเครือข่ายใหม่ที่จะแจ้งให้ลูกค้าทราบเมื่อ prefix ที่พวกเขาเป็นเจ้าของซึ่งอยู่บน Cloudflare นั้นมีการรั่วไหล เช่น มีการโฆษณาเส้นทางโดยบุคคลที่ไม่ได้รับอนุญาต ทั้งนี้ Route Leak Detection จะช่วยปกป้องเส้นทางของคุณบนอินเทอร์เน็ต โดยจะแจ้งให้คุณทราบเมื่อการรับส่งข้อมูลของคุณกำลังไปอยู่ในที่ที่ไม่ควรไป ซึ่งเป็นสัญญาณบ่งชี้การโจมตีที่อาจเกิดขึ้น และลดเวลาในการบรรเทาผลกระทบจากการรั่วไหลโดยให้ข้อมูลที่ทันท่วงทีแก่คุณ</p>
	<p>ในบล็อกนี้ เราจะอธิบายว่าการรั่วไหลของเส้นทางคืออะไร, Cloudflare Route Leak Detection ทำงานอย่างไร และเราจะทำอะไรบ้างเพื่อช่วยปกป้องอินเทอร์เน็ตจากการรั่วไหลของเส้นทาง</p>
	<h2 id="-">การรั่วไหลของเส้นทางคืออะไรและทำไมฉันจึงควรสนใจ</h2>
	<p>การรั่วไหลของเส้นทางเกิดขึ้นเมื่อเครือข่ายบนอินเทอร์เน็ตบอกให้โลกส่วนอื่นๆ กำหนดเส้นทางการรับส่งข้อมูลผ่านเครือข่ายของพวกเขาทั้ง ๆ ที่ไม่ควรผ่านไปในเส้นทางนั้น <a href="https://blog.cloudflare.com/how-verizon-and-a-bgp-optimizer-knocked-large-parts-of-the-internet-offline-today/">ตัวอย่างที่สำคัญตัวอย่างหนึ่ง</a>ของกรณีนี้และผลกระทบที่เกิดขึ้น คือเหตุการณ์ในเดือนมิถุนายน 2019 ที่ ISP ขนาดเล็กในเพนซิลเวเนียเริ่มการโฆษณาเส้นทางสำหรับส่วนหนึ่งของอินเทอร์เน็ตที่รวมถึง Cloudflare, Amazon และ Linode การรับส่งข้อมูลที่กำหนดให้ส่งไปที่เครือข่ายเหล่านั้นจำนวนมากอย่างมีนัยสำคัญถูกเปลี่ยนเส้นทางไปยังเครือข่ายนั้นอย่างไม่ถูกต้อง ทำให้ prefix ของ Cloudflare, Amazon และ Linode รั่วไหล และทำให้เกิดความแออัดและผู้ใช้ปลายทางไม่สามารถเข้าถึงเครือข่ายได้ การรั่วไหลของเส้นทางมักจะเกิดขึ้นเนื่องจาก peering session หรือเราเตอร์ของลูกค้ามีการกำหนดค่าไม่ถูกต้อง บักของซอฟต์แวร์ในเราเตอร์ของลูกค้าหรือบุคคลที่สาม การโจมตีแบบ Man-in-the-Middle หรือลูกค้าหรือบุคคลที่สามที่เป็นอันตราย</p>
	<p>การรั่วไหลของเส้นทางบางเส้นทางไม่เป็นอันตราย แต่การรั่วไหลของเส้นทางบางส่วนอาจเป็นอันตราย และส่งผลกระทบด้านความปลอดภัยอย่างแท้จริง ผู้โจมตีสามารถโฆษณาเส้นทางเฉพาะภายใต้จุดประสงค์เฉพาะ เพื่อนำผู้ใช้ไปยังเครือข่ายเพื่อทำสิ่งต่าง ๆ เช่น <a href="https://blog.cloudflare.com/bgp-leaks-and-crypto-currencies/">ขโมยเงินคริปโต</a> และข้อมูลสำคัญอื่น ๆ หรือพยายามออกใบรับรอง SSL /TLS ที่สามารถใช้เพื่อปลอมโดเมน ซึ่งเมื่อมีการโฆษณาเส้นทางที่เฉพาะเจาะจงมากขึ้น ผู้โจมตีจะสามารถหลอกให้คุณเข้าถึงเว็บไซต์ที่คุณไม่ได้ตั้งใจจะเข้าได้ และถ้าเว็บไซต์ดังกล่าวมีหน้าตาเหมือนกับที่คุณคาดหวังไว้ คุณก็อาจป้อนข้อมูลส่วนบุคคลโดยไม่ตั้งใจและเสี่ยงต่อการถูกโจมตี นี่คือแผนภาพแสดงการรับส่งข้อมูลที่ตลอดเส้นทางไม่มีการรั่วไหล:</p>
	<figure class="kg-card kg-image-card"><img src="https://blog.cloudflare.com/content/images/2021/03/image4-32.png" class="kg-image" alt="Here’s a diagram representing traffic without a route leak"></figure>
	<p>และนี่คือการรับส่งข้อมูลหลังจากเส้นทางรั่วไหล:</p>
	<figure class="kg-card kg-image-card"><img src="https://blog.cloudflare.com/content/images/2021/03/image5-30.png" class="kg-image" alt="And here’s traffic after a route leak"></figure>
	<p>ดังนั้นนอกจากจะทำให้ผู้ใช้ไม่พอใจเนื่องจากมีปริมาณการใช้อินเทอร์เน็ตจำนวนมากกำลังผ่านเส้นทางที่ไม่สามารถจัดการได้ การรั่วไหลของเส้นทางอาจมีนัยยะถึงการรั่วไหลของข้อมูลที่แท้จริงอีกด้วย</p>
	<p>การตรวจจับการรั่วไหลของเส้นทางของ Cloudflare ช่วยให้คุณได้รับการแจ้งเตือนอย่างรวดเร็วเมื่อเส้นทางของคุณรั่ว คุณจะได้ทราบเมื่ออาจมีการโจมตีเกิดขึ้น</p>
	<h2 id="cloudflare-route-leak-detection-">Cloudflare Route Leak Detection ปกป้องเครือข่ายของฉันได้อย่างไร</h2>
	<h3 id="-route-leak-detection">วิธีกำหนดค่า Route Leak Detection</h3>
	<p>หากต้องการกำหนดค่า Route Leak Detection คุณต้องเป็นลูกค้า Cloudflare ที่มีที่อยู่<a href="https://developers.cloudflare.com/byoip/" target="_blank">“ IP ของคุณเอง” (BYOIP)</a> ซึ่งรวมถึงลูกค้า Magic Transit (L3), Spectrum (L4) และ WAF (L7) เฉพาะ prefix ที่โฆษณาโดย Cloudflare เท่านั้นที่เข้าเกณฑ์สำหรับคุณสมบัติ Route Leak Detection</p>
	<p>การกำหนดค่า Route Leak Detection อาจทำได้ด้วยการตั้งค่าข้อความในแท็บการแจ้งเตือนในบัญชีของคุณ</p>
	<figure class="kg-card kg-image-card"><img src="https://blog.cloudflare.com/content/images/2021/03/image7.gif" class="kg-image" alt="Configuring Route Leak Detection can be done by setting up a message in the Notifications tab in your account."></figure>
	<p>Cloudflare จะเริ่มควบคุม prefix ออนบอร์ดทั้งหมดของคุณเพื่อตรวจสอบการรั่วไหลและการเข้ายึดเส้นทาง ก่อนส่งการแจ้งเตือนคุณทาง<a href="https://support.cloudflare.com/hc/en-us/articles/360047358211-Connecting-PagerDuty-to-Cloudflare" target="_blank">อีเมลหรือเครื่องมือการโทร เช่น PagerDuty</a> เมื่อเกิดเหตุการณ์ดังกล่าวขึ้น</p>
	<p>ระบบประกาศการแจ้งเตือนของ Cloudflare รองรับเว็บฮุค อีเมล และ PagerDuty ดังนั้นทีมของคุณจะได้รับการอัปเดตผ่านทางสื่อที่ต้องการเมื่อมีการเปลี่ยนแปลงเส้นทางเครือข่าย และเพื่อให้มีการตอบกลับและดำเนินการแก้ไขเมื่อจำเป็น</p>
	<h3 id="--1">ตัวอย่างสถานการณ์การโจมตี</h3>
	<p>บุคคลที่เป็นอันตรายที่พยายามใช้เส้นทางเพื่อเข้าถึงข้อมูลลูกค้าเริ่มโฆษณาซับเน็ตของ prefix ที่ประกาศโฆษณาสำหรับลูกค้า Magic Transit รายหนึ่งของเรา หากไม่พบการโจมตีนี้และแก้ไขให้ได้โดยเร็ว ก็อาจส่งผลกระทบร้ายแรงต่อลูกค้าได้ เมื่อผู้โจมตีเริ่มประกาศโฆษณา prefix โดยที่ลูกค้าไม่ทราบ การอัปเดต BGP และการเปลี่ยนแปลงเส้นทางจะเริ่มขึ้นอย่างรวดเร็วในตารางเส้นทางทั่วโลก ซึ่งโดยปกติคือภายใน 60 วินาที</p>
	<p>มาดูกันว่าลูกค้าจะปรับใช้ Route Leak Detection ได้อย่างไร ลูกค้า Acme Corp เป็นเจ้าของ prefix ของ IP 203.0.113.0/24 โดย Acme ได้ออนบอร์ด 203.0.113.0/24 ไปที่ Cloudflare และ Cloudflare จะบอกกับส่วนที่เหลือในโลกอินเทอร์เน็ตว่า prefix นี้สามารถเข้าถึงได้ผ่านเครือข่ายของ Cloudflare</p>
	<p>เมื่อ Acme เปิดใช้งานคุณสมบัติ Route Leak Detection แล้ว Cloudflare จะตรวจสอบข้อมูลเส้นทางบนอินเทอร์เน็ตสำหรับ 203.0.113.0/24 อย่างต่อเนื่อง โดยมีเป้าหมายเพื่อตรวจจับการรั่วไหลภายในห้านาทีของข้อมูลการกำหนดเส้นทางที่ผิดพลาดที่เผยแพร่บนอินเทอร์เน็ต</p>
	<p>กลับไปที่สถานการณ์การโจมตี บุคคลที่ประสงค์ร้ายที่พยายามโจมตีเครือข่ายของ Acme ปลอมแปลงประกาศโฆษณาสำหรับไอพี 203.0.113.0/24 พร้อมเปลี่ยนเส้นทางของผู้ใช้ที่ถูกต้องจากเส้นทางเครือข่ายที่ตั้งใจไว้ไปยัง Acme (ผ่านเครือข่ายของ Cloudflare) และไปยังเครื่องโทรสารของเครือข่ายของ Acme ที่ตั้งใจแทนเพื่อบันทึกข้อมูลจากผู้ใช้ที่ไม่ได้ตั้งใจ</p>
	<p>เนื่องจาก Acme ได้เปิดใช้งาน Route Leak Detection การแจ้งเตือนจะถูกส่งไปยังผู้ดูแลระบบของ Acme</p>
	<figure class="kg-card kg-image-card"><img src="https://blog.cloudflare.com/content/images/2021/03/image1-41.png" class="kg-image" alt="Because Acme has enabled Route Leak Detection, an alert is sent to Acme’s administrators."></figure>
	<p>การแจ้งเตือนนี้รวม ASN ทั้งหมดที่เห็น prefix ที่กำลังโฆษณาโดยบุคคลที่มีแนวโน้มว่าจะเป็นอันตราย Acme สามารถเตือนผู้ใช้ว่าพวกเขาอาจเสี่ยงต่อการถูกโจมตีด้วยการขโมยข้อมูล และควรระมัดระวังพฤติกรรมที่น่าสงสัย</p>
	<p>Acme ยังสามารถติดต่อผู้ให้บริการที่ระบุไว้ในการแจ้งเตือนได้อย่างรวดเร็วเพื่อหยุดยั้งไม่ให้มีการใช้เส้นทางที่เล็กกว่า โดยปัจจุบัน กระบวนการบรรเทาผลกระทบจากการรั่วไหลของเส้นทางเป็นกระบวนการที่ต้องดำเนินการด้วยตนเองอย่างมาก โดยต้องติดต่อผู้ให้บริการโดยตรงผ่านทางข้อมูลติดต่อที่เผยแพร่ใน<a href="https://www.peeringdb.com/" target="_blank">ฐานข้อมูลสาธารณะ</a> ส่วนในอนาคต เราวางแผนที่จะสร้างคุณสมบัติเพื่อทำให้กระบวนการขยายงานและบรรเทาผลกระทบนี้เป็นไปโดยอัตโนมัติ เพื่อลดเวลาการหยุดทำงานเพื่อบรรเทาเหตุการณ์การรั่วไหลของเส้นทางที่อาจส่งผลกระทบต่อลูกค้าของเรา</p>
	<h2 id="cloudflare-">Cloudflare ตรวจจับการรั่วไหลของเส้นทางได้อย่างไร</h2>
	<p>Cloudflare ใช้แหล่งข้อมูลการกำหนดเส้นทางหลายแห่งเพื่อสังเคราะห์วิธีที่อินเทอร์เน็ตเห็นเส้นทางไปยังลูกค้า BYOIP ของเรา Cloudflare เฝ้าดูมุมมองเหล่านี้เพื่อติดตามการเปลี่ยนแปลงที่เกิดขึ้นบนอินเทอร์เน็ตอย่างกะทันหัน หากเราสามารถเชื่อมโยงการเปลี่ยนแปลงเหล่านั้นกับสิ่งที่เราทำ แสดงว่าการเปลี่ยนแปลงนั้นไม่เป็นอันตรายและเป็นการดำเนินธุรกิจตามปกติ แต่ถ้าเราไม่ได้ทำการเปลี่ยนแปลงใด ๆ เราจะรีบดำเนินการเพื่อแจ้งให้คุณทราบว่าเส้นทางและผู้ใช้ของคุณอาจมีความเสี่ยง</p>
	<h3 id="-cloudflare">ไปป์ไลน์การบริโภคข้อมูลจากด้านนอกสู่ด้านในของ Cloudflare</h3>
	<p>แหล่งข้อมูลหลักของ Cloudflare มาจากที่เก็บที่ได้รับการดูแลจากภายนอก เช่น <a href="https://ris-live.ripe.net/" target="_blank">ฟีด RIS ของ RIPE</a>, <a href="http://www.routeviews.org/" target="_blank">RouteViews</a>, และ <a href="https://bgpstream.caida.org/data#!caida-bmp" target="_blank">ฟีด BMP สาธารณะของ Caida</a> จึงต้องใช้มุมมองภายนอกหลายมุมมองของตารางเส้นทางอินเทอร์เน็ตเพื่อให้ถูกต้องที่สุดเมื่อทำการอนุมานเกี่ยวกับสถานะของอินเทอร์เน็ต Cloudflare เรียกใช้ API ไปยังแหล่งที่มาเหล่านั้นเพื่อบริโภคข้อมูลและวิเคราะห์การเปลี่ยนแปลงในเส้นทาง BGP ฟีดเหล่านี้ช่วยให้เราบริโภคข้อมูลการกำหนดเส้นทางสำหรับอินเทอร์เน็ตทั้งหมด Cloudflare จะกรองข้อมูลทั้งหมดลงไปตาม prefix ที่คุณเคยออนบอร์ดไปที่ Cloudflare</p>
	<p>เมื่อข้อมูลนี้ถูกบริโภคและกรองแล้ว Cloudflare จะเริ่มอัปเดตการอ้างอิงไขว้ไปยังตารางการกำหนดเส้นทางทั่วโลกด้วยตัวชี้วัดที่ระบุว่าอาจมีการเข้ายึดเส้นทาง เช่น จำนวนของ ASN ที่เห็นเส้นทางของคุณโดยตรง จำนวนการอัปเดต BGP ที่เกิดขึ้นในช่วงเวลาสั้น ๆ และจำนวนซับเน็ตที่กำลังโฆษณา หากจำนวน ASN ที่เห็นเส้นทางของคุณโดยตรงหรือจำนวนการอัปเดตเปลี่ยนแปลงอย่างผิดสังเกต อาจหมายความว่า prefix ของคุณรั่วไหล หากพบเห็นการเปลี่ยนแปลงจำนวนมากในตารางการกำหนดเส้นทางทั่วโลก ในซับเน็ตของ prefix ที่คุณกำลังประกาศโฆษณา อาจเป็นไปได้ว่า prefix ของคุณรั่วไหลไปที่ใดที่หนึ่ง</p>
	<p>Cloudflare ได้กำหนดค่านี้ใน prefix ของเราเองแล้ววันนี้ ต่อไปนี้คือตัวอย่างสิ่งที่เราเห็นเมื่อระบบตัดสินว่ามีบางอย่างผิดปกติ:</p>
	<figure class="kg-card kg-image-card"><img src="https://blog.cloudflare.com/content/images/2021/03/image2-35.png" class="kg-image" alt="Cloudflare already has this configured on our own prefixes today. Here’s an example of what we see when our system determines that something is wrong:"></figure>
	<p>Cloudflare เป็นเจ้าของช่วง prefix 2606:4700:50::/44 เนื่องจากช่วงดังกล่าวเป็นซับเน็ตของช่วงใดช่วงหนึ่ง<a href="https://www.cloudflare.com/th-th/ips/" target="_blank">ที่แสดงอยู่บนเว็บไซต์ของเราที่นี่</a> เราสังเกตตลอดหนึ่งชั่วโมงว่ามีคนพยายามโฆษณาเครือข่ายย่อยในช่วงนั้นไปยังเครือข่ายอื่นอีก 38 เครือข่าย แต่โชคดีเพราะเรา<a href="https://blog.cloudflare.com/rpki-details/">นำ RPKI มาใช้</a> เรารู้ว่าเครือข่ายส่วนใหญ่จะปฏิเสธแทนที่จะยอมรับโฆษณาเส้นทางเหล่านี้จากผู้โจมตี</p>
	<h2 id="--2">ฉันจะทำอย่างไรเพื่อป้องกันการรั่วไหลของเส้นทางในอนาคต</h2>
	<p>วิธีที่ดีที่สุดในการป้องกันการรั่วไหลของเส้นทางคือการปรับใช้ <a href="https://blog.cloudflare.com/rpki-details/">RPKI</a> ในเครือข่ายของคุณและกระตุ้นให้ผู้ให้บริการอินเทอร์เน็ตของคุณทำเช่นนั้นด้วย ทั้งนี้ RPKI จะช่วยให้คุณและผู้ให้บริการลงนามในเส้นทางที่คุณโฆษณาบนอินเทอร์เน็ต เพื่อไม่ให้ผู้อื่นขโมยเส้นทางได้ หากมีผู้โฆษณาเส้นทาง RPKI ของคุณ ผู้ให้บริการใด ๆ ที่สนับสนุน RPKI จะไม่ส่งต่อเส้นทางเหล่านั้นไปยังลูกค้ารายอื่น เพื่อจำกัดความพยายามที่จะทำให้เส้นทางรั่วไหลให้อยู่ใกล้กับผู้โจมตีให้มากที่สุด</p>
	<p>การสนับสนุนอย่างต่อเนื่องของ Cloudflare<a href="https://isbgpsafeyet.com/" target="_blank"> สำหรับ</a> RPKI ส่งผลสัมฤทธิ์ตลอดช่วงสามเดือนที่ผ่านมา โดยผู้ให้บริการเช่น Amazon, Google, Telstra, Cogent และแม้แต่ Netflix ได้เริ่มสนับสนุน RPKI พร้อมกับกรองและลบ prefix ที่ไม่ถูกต้อง ซึ่งในความเป็นจริงแล้ว ผู้ให้บริการอินเทอร์เน็ตชั้นนำกว่า 50% ในตอนนี้ได้สนับสนุน RPKI ในรูปแบบใดรูปแบบหนึ่ง:</p>
	<figure class="kg-card kg-image-card"><img src="https://blog.cloudflare.com/content/images/2021/03/image3-33.png" class="kg-image" alt="In fact, over 50% of the top Internet providers now support RPKI in some fashion:"></figure>
	<p>คุณสมบัติ Route Leak Detection ของ Cloudflare เมื่อนำมาใช้ร่วมกันในหมู่ผู้ให้บริการจำนวนมากที่ใช้ RPKI ช่วยให้แน่ใจว่าการสูญหายของข้อมูลและการหยุดทำงานที่มีสาเหตุจากการรั่วไหลของเส้นทางได้ยุติลงแล้ว หากคุณเป็นลูกค้า Cloudflare Magic Transit หรือ BYOIP ลองกำหนดค่าการแจ้งเตือนการรั่วไหลของเส้นทางใน dash วันนี้ หากคุณไม่ใช่ลูกค้า Magic Transit หรือ BYOIP โปรดติดต่อ<a href="https://www.cloudflare.com/th-th/plans/enterprise/contact/" target="_blank">ทีมขาย</a>ของเราเพื่อเริ่มต้นกระบวนการเพื่อให้เครือข่าย หรือแม้กระทั่งเส้นทางต่าง ๆ ของคุณปลอดภัย</p>
</div>