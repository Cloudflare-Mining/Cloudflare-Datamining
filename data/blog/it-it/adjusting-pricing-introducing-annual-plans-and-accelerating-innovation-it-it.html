<div class="mb2 gray5">5 min read</div>
<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2022/11/Adjusting-pricing--introducing-annual-plans--accelarating-innovation-2.png" class="kg-image" alt="Adjusting pricing, introducing annual plans, and accelerating innovation." loading="lazy"></figure>
	<p>Cloudflare sta aumentando i prezzi per la prima volta negli ultimi 12 anni. A partire dal 15 gennaio 2023, alle nuove iscrizioni verranno addebitati \$ 25 al mese per il nostro piano Pro (da \$ 20 al mese) e \$ 250 al mese per il nostro piano Business (da \$ 200 al mese). Tutti i clienti paganti che si iscrivono prima del 15 gennaio 2023, inclusi tutti i clienti attualmente paganti che si sono registrati in qualsiasi momento negli ultimi 12 anni, saranno tutelati al vecchio prezzo mensile fino al 14 maggio 2023.</p>
	<p>Stiamo per introdurre anche un'opzione di pagamento annuale, anziché mensile, a cui speriamo che la maggior parte dei clienti decida di passare. I piani annuali sono disponibili oggi e scontati dalla nuova tariffa mensile a \$ 240 all'anno per il piano Pro (l'equivalente di \$ 20 al mese, risparmiando \$ 60 all'anno) e \$ 2.400 all'anno per il piano Business (l'equivalente di \$ 200 al mese, risparmiando \$ 600 all'anno). In altre parole, se scegli di pagare annualmente per Cloudflare puoi bloccare i vecchi prezzi mensili.</p>
	<p>Dopo non aver aumentato i prezzi nella nostra storia, questo è stato qualcosa su cui abbiamo riflettuto attentamente prima di decidere di farlo. Sebbene abbiamo alle spalle oltre un decennio di espansione e innovazione della rete, ciò che potrebbe non essere intuitivo è che il nostro obiettivo non è aumentare le entrate derivanti da questo cambiamento. Dobbiamo investire in anticipo nella costruzione della nostra rete e il motivo principale per cui stiamo apportando questo cambiamento è mappare più da vicino la nostra attività con i tempi dei nostri costi sottostanti. Ciò ci consentirà di accelerare ulteriormente l'espansione della nostra rete e il ritmo dell'innovazione, di cui beneficeranno tutti i nostri clienti. Poiché questo è un grande cambiamento, ho voluto dedicare del tempo a illustrare come siamo arrivati a questa decisione.</p>
	<h3 id="la-storia-di-cloudflare">La storia di Cloudflare<br></h3>
	<p>Cloudflare è stato lanciato il 27 settembre 2010. All'epoca avevamo due piani: un piano Free che era, appunto, gratuito e un piano Pro che costava $ 20 al mese. La nostra rete all'epoca era composta da "quattro data center e mezzo": Chicago, (Illinois), Ashburn (Virginia), San Josè (California), Amsterdam (Olanda) e Tokio (Giappone). L'instradamento per Tokyo era così instabile che lo disattivavamo per metà giornata per non rovinare l'instradamento nel resto del mondo. La più grande differenza per i primi due anni tra i nostri piani Free e Pro è stata che solo quest'ultimo includeva il supporto HTTPS.</p>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2022/11/image4-34.png" class="kg-image" alt="Slide dalla Presentazione del lancio di Cloudflare alla TechCrunch Disrupt, 27 settembre 2010" loading="lazy">
		<figcaption><em>Slide from the </em><a href="https://www.youtube.com/watch?v=XeKWeBw1R5A" target="_blank"><em>Cloudflare Launch Presentation at TechCrunch Disrupt, September 27, 2010</em></a><span class="-mobiledoc-kit__atom">‌‌</span></figcaption>
	</figure>
	<p>A giugno 2012 abbiamo <a href="https://blog.cloudflare.com/introducing-cloudflare-business-and-cloudflar">introdotto il nostro piano Business a $ 200 al mese</a> e il nostro piano Enterprise che è stato personalizzato per i nostri più grandi clienti. A quel punto non solo avevamo fatto funzionare Tokyo in modo affidabile, ma <a href="https://www.cloudflare.com/press-releases/2012/cloudflares-rocketship-growth-100-million-daily-active-users-50-billion" target="_blank">abbiamo aggiunto 18 altri data center</a> in tutto il mondo, arrivando a un totale di 23. Il nostro piano Business ha aggiunto la mitigazione DDoS come vantaggio principale, qualcosa che prima di allora avevamo paura di offrire.</p>
	<figure class="kg-card kg-image-card kg-card-hascaption"><img src="https://blog.cloudflare.com/content/images/2022/11/image1-73.png" class="kg-image" alt="La rete Cloudflare il 16 giugno 2012, fornito da The Internet Archive’s Wayback Machine" loading="lazy">
		<figcaption><em>Cloudflare’s Network as of June 16, 2012, courtesy of </em><a href="https://web.archive.org/web/20120616135819/http://www.cloudflare.com:80/network-map" target="_blank"><em>The Internet Archive’s Wayback Machine</em></a><span class="-mobiledoc-kit__atom">‌‌</span></figcaption>
	</figure>
	<h3 id="ma-come-sei-cresciuto">Ma come sei cresciuto<br></h3>
	<p>A oggi, molto è cambiato. Siamo presenti in più di <a href="https://www.cloudflare.com/network" target="_blank">275 città in oltre 100 paesi nel mondo</a>. Abbiamo incluso il supporto HTTPS nel nostro piano gratuito con il lancio di <a href="https://blog.cloudflare.com/introducing-universal-ssl">Universal SSL a settembre 2014</a> e abbiamo incluso la mitigazione DDoS illimitata nel nostro piano Free con il lancio di <a href="https://blog.cloudflare.com/unmetered-mitigation">Mitigazione DDoS illimitata a settembre 2017</a>. Oggi fermiamo quotidianamente gli attacchi per i clienti del piano gratuito che sono più di 10 volte più grandi di quelli che erano <a href="https://blog.cloudflare.com/the-ddos-that-almost-broke-the-internet">i titoli dei giornali nel 2013</a>.</p>
	<figure class="kg-card kg-image-card kg-width-wide"><img src="https://blog.cloudflare.com/content/images/2022/11/The-Cloudflare-Global-Network_IT.png" class="kg-image" alt="" loading="lazy"></figure>
	<p>La nostra strategia è sempre stata quella di implementare le funzionalità, limitandole inizialmente a livelli più alti di clienti paganti, ma, nel tempo, implementandole attraverso i nostri piani e infine anche ai nostri clienti del piano Free. Crediamo che tutti debbano essere veloci, affidabili e sicuri online, indipendentemente dal loro budget. E crediamo che il nostro continuo successo dovrebbe essere guidato principalmente da nuove innovazioni, non spremendo vecchie funzionalità cercando nuove entrate.</p>
	<figure class="kg-card kg-image-card kg-width-wide"><img src="https://blog.cloudflare.com/content/images/2022/11/Innovation-Milestones_IT.png" class="kg-image" alt="" loading="lazy"></figure>
	<p>E abbiamo mantenuto questa promessa, accelerando il lancio di nuove funzionalità sulla nostra piattaforma e integrandole nei nostri piani esistenti senza aumentare i prezzi. Quello che si ottiene oggi per i nostri piani Free, Pro e Business è di ordini di grandezza più preziosi in ogni dimensione (prestazioni, affidabilità e sicurezza) rispetto a quei piani quando sono stati lanciati.</p>
	<p>Eppure sappiamo di essere noi l'infrastruttura dei nostri clienti. Vi fidate di noi. E quindi siamo stati molto riluttanti ad aumentare i prezzi solo per ottenere maggiori entrate.</p>
	<h3 id="piani-annuali-per-un-innovazione-ancora-pi-rapida">Piani annuali per un'innovazione ancora più rapida<br></h3>
	<p>All'inizio, l'addebito era solo mensile perché eravamo un servizio non collaudato e sapevamo che i clienti stavano correndo dei rischi. Oggi non è più così. La maggior parte dei nostri clienti ci utilizza da anni e, dalle nostre conversazioni con loro, prevede di continuare a utilizzarci per il prossimo futuro. Infatti, una delle principali richieste che riceviamo è da parte di clienti che vogliono pagare una volta all'anno invece di ricevere una fattura ogni mese.</p>
	<p>Anche se sono orgoglioso del nostro ritmo di innovazione, una delle sfide che abbiamo è gestire il flusso di cassa per finanziare quegli investimenti il più rapidamente possibile. Investiamo in anticipo nella costruzione della nostra rete o nello sviluppo di una nuova funzionalità, ma poi veniamo pagati solo mensilmente dai nostri clienti. Questo, intrinsecamente, è un regolatore del nostro ritmo di innovazione. Potremmo investire ancora più velocemente (assumendo più ingegneri, implementando più server) se quei clienti che sanno che ci useranno l'anno successivo ci pagassero in anticipo. Non mancano le cose che sappiamo che i clienti vogliono che costruiamo, quindi raccogliendo in anticipo flussi di cassa sappiamo di poter sbloccare un'innovazione ancora più rapida.</p>
	<p>In altre parole, stiamo apportando questo cambiamento sperando che la maggior parte di voi non paghi nulla di più rispetto a prima. Invece, la nostra speranza è che la maggior parte di voi adotterà i nostri piani annuali: riuscirete a bloccare i prezzi esistenti e ci aiuterete ad accelerare ulteriormente la crescita della nostra rete e il ritmo dell'innovazione.</p>
	<p>Infine, volevo citare che qualcosa non sta cambiando: il nostro piano Free. Continuerà a essere gratuito e avrà ancora tutte le funzionalità disponibili oggi. Ci impegniamo inoltre, nel tempo, a trasferire nel piano Free molte altre funzionalità che oggi sono disponibili solo nei piani a pagamento. La nostra missione: migliorare l'Internet. Vogliamo vincere essendo l'azienda più innovativa al mondo e questo significa mettere a disposizione del maggior numero di persone possibile i nostri servizi, anche quelli che non possono permettersi di pagarci in questo momento.</p>
	<p>Ma, per quelli di voi che possono pagare: grazie. Avete finanziato la nostra innovazione fino ad oggi. Spero che sceglierete di passare alla nostra fatturazione annuale, in modo da poter accelerare ulteriormente l'espansione della nostra rete e il ritmo dell'innovazione.</p>
	<figure class="kg-card kg-image-card"><img src="https://blog.cloudflare.com/content/images/2022/11/unnamed-6.png" class="kg-image" alt="Adjusting pricing, introducing annual plans, and accelerating innovation" loading="lazy"></figure>
</div>